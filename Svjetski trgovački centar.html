<html>
    <head>
        <body>
            <h1 text-align="centar">Svjetski Trgovački centar</h1>
            <img src="https://upload.wikimedia.org/wikipedia/commons/thumb/a/ac/OneWorldTradeCenter.jpg/640px-OneWorldTradeCenter.jpg"
            <p text-align="centar">
            Izvorni Svjetski trgovački centar bio je kompleks od sedam građevina u donjem dijelu Manhattana u New York Cityju u Sjedinjenim Državama. 
            Njegova znamenitost, "Blizanci" (dva najviša tornja) koja su se otvorila 4. travnja 1973., su uništeni u napadima 11. rujna 2001., 
            zajedno sa zgradom broj 7 (STC 7). 
            Rušenje dvaju tornjeva je teško oštetilo ostale zgrade kompleksa pa su s vremenom i one srušene.
            U vrijeme njihovog završetka, Blizanci su, sa svojim visinama od 417 i 415 metara, bili najviše zgrade na svijetu do 1973. godine 
            kada ih je prešao čikaški Willis Tower. Ostale građevine kompleksa su bile STC 3, 4, 5, 6 i 7. Sve te zgrade su bile izgrađene između 1975. i 1985. godine, a 
            njihova izgradnja je koštala 400 milijuna američkih dolara (2,3 milijarde američkih dolara iz 2014.). 
            Kompleks se nalazio u Financijskom okrugu na Manhattanu i sadržavao 1 240 000 m2 poslovnog prostora.
            Svjetski trgovački centar je iskusio požar 13. veljače 1975., bombaški napad 26. veljače 1993. i pljačku banke Bank of America 14. siječnja 1998. 
            Godine 1998. je Lučka uprava odlučila privatizirati Svjetski trgovački centar, odnosno iznajmiti zgrade privatnoj tvrtci na održavanje. 
            Najam je dodijeljen tvrtci za nekretnine, Silverstein Propertiesu u srpnju 2001. godine.
            U jutro 11. rujna 2001., otmičari pod vodstvom Al-Kaide su odveli dva putnička aviona Boeing 767 u kompleks, zabivši se prvo u Sjeverni toranj u 8:46 
            pa zatim u 9:03 u Južni toranj, u koordiniranom činu terorizma. Nakon što je izgarao 56 minuta, Južni toranj se urušio u 9:59 sati. 
            29 minuta kasnije, Sjeverni toranj se također urušio. Napadi na Svjetski trgovački centar su odnijeli 2 753 života. 
            Padajuće krhotine s tornjeva, u kombinaciji s požarima koje su krhotine pokrenule u nekoliko okolnih građevina, su dovele do djelomičnog 
            ili potpunog urušavanja svih ostalih građevina u kompleksu te prouzročile katastrofalnu štetu na deset ostalih velikih građevina u blizni 
            (među njima i Svjetski financijski centar); tri građevine u kompleksu Svjetskog trgovačkog centra su se urušile zbog štete koju je požar prouzročio, 
            a kad se Sjeverni toranj urušio, njegove krhotine su pale na susjedni STC 7, time ga oštetile i zapalile, što je dovelo do urušavanja.
            Proces čišćenja i sanacije na mjestu Svjetskog trgovačkog centra je potrajao osam mjeseci.
            <br>
            Svjetski trgovački centar se obnavljao nekoliko godina. Na mjesto starog Svjetskog trgovačkog centra je izgrađeno šest novih nebodera, spomen-ploča na one poginule u napadima i terminal podzemne željeznice PATH-a. 
            Jedan svjetski trgovački centar, otvoren 3. studenog 2014., sa svojih 100 katova je najviša građevina u Sjedinjenim Državama, 
            a ujedno i glavna građevina novog kompleksa.</p>
        </body>
    </head>
</html>